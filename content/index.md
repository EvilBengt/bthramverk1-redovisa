---
title: "Vem är jag? | ramverk1"
---

Vem är jag?
===========

[FIGURE src="image/mugshot.jpg?width=200" caption="Brahälla, 2016" class="left"]

Anton Johnsson Håkansson. Bor och arbetar hemma på gården i Adelöv när jag inte
sitter vid datorn. Läste Teknik på gymnasiet och gick sedan vidare till
Systemutvecklare .NET på yrkeshögskola. När jag efter drygt en termin inte kände
mig nöjd med upplägget och innehållet i kurserna bestämde jag mig för att byta.
Jag hittade då Webbprogrammering på BTH och kände att den verkade mycket intressant.
Tidigare har jag aldrig tänkt att webb kan vara roligt utan har mer velat fokusera på
att bygga applikationer i .NET, men när webb började locka mer och mer bestämde jag
mig för att söka till BTH.

Nu för tiden sitter jag och funderar och planerar på alla mina projekt. Styrning till
min hemmabyggda gräsklippar-dumper, steglös växling till gräsklipparen, advancerad
väckarklocka av en arduino. Under sommaren har jag dock inte kommit längre än att jag
köpt delar till ovan nämnda styrning och i vintras någon gång köpte jag en massa grejer
till väckarklockan. Det hade vart gött om projekten kunde hjälpa till lite och bygga sig
själva...

Vad gäller programmering har jag mitt databas-system med php-api och mithril-frontend
för dokumentering inom lantbruk på gång sedan februari/mars. Jag började med egen
template-engine i php men när vi lärde oss mithril i webapp-kursen var det nästan
självklart att jag skulle använda det istället. Kanske till och med att jag går från
php helt och skriver api:et i node. Vem vet...

En liten del av den tid jag inte jobbat på gården har jag lagt på att lära mig F#. C#
var tidigare mitt absoluta favorit-språk, och F# har typ allt jag gillar från C# och
lite till. Självklart är det väldigt annorlunda, functional istället för objectoriented
osv. Nu har jag till och med hittat något att använda det till; Elmish-WPF!

Elmish-WPF är ett bibliotek för att skriva WPF-applikationer i F# med MVU. MVU
(Model-View-Update) i sin tur är den grundläggande arkitekturen (motsvarande MVC) i Elm,
ett språk som purely-functional alternativ till JavaScript och dess ramverk. Elm är
till skillnad från Elmish-WPF officiellt inte production-ready... Dock är det många
som använt det i produktion med imponerande resultat. Kanske något att få in i någon kurs?
