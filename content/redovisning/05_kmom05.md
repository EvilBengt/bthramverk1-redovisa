---
---
Redovisning kmom05
=========================


Berätta om arbetet med din CI-kedja, vilka verktyg valde du och hur gick det att integrera med dem?
---------------------------------------------------------------------------------------------------

Jag använde Travis och Scrutinizer. Travis gick väldigt smidigt, som det ska. Tanken var sedan att även
dra igång CircleCI. Det arbetet som krävdes med konfiguration bara för att få projektet att bygga kändes
dock lite löjligt i jämförelse med Travis. Jag försökte ett tag men gav sedan upp då dokumentationen för
hur man bara kommer igång och bygger en PHP-miljö inte var särskilt enkel. Jag tog därför beslutet att
det inte var värt det.

Scrutinizer var också lite krångligt vad gäller konfiguration för att få till kodtäckningen, tyckte jag
till en början. Jag måste dock missa något för när jag gav mig på det idag igen var det inga större problem.
Själva kod-kvalitets-analysen fanns det default-konfiguration för från början så den delen gick smidigt.

När jag i förra kursmomentet bröt ut väder-tjänsten till en modul tog jag med stora delar av Anax och
konfigurationen för att kunna köra enhets-testerna. Allt det behövdes egentligen inte kom jag fram till i
början av arbetet med detta kursmomentet. Därför gav jag mig på att förbättra enhetstesterna och se till
att faktiskt mocka alla ramverksklasser (inkl. di för sakens skull). Detta gjorde att jag kunde plocka bort
i princip alla beroenden av Anax för testning. `ContainerInjectableInterface` och `ContainerInjectableTrait`
fick jag slänga med då kontroller-klasserna behöver dem (liten nackdel med traits att de skapar "hårda"
kopplingar?). Innan stod test-beroenden för en väldigt stor majoritet av kodbasen men nu har jag i alla fall
lyckats minska den rejält.


Vilken extern tjänst uppskattade du mest, eller har du förslag på ytterligare externa tjänster att använda?
-----------------------------------------------------------------------------------------------------------

Travis var riktigt smidigt att konfigurera vilket definitivt är ett plus. Scrutinizer var på sätt och vis
ännu enklare då det inte krävde någon manuell konfiguration alls, om man inte vill ha kodtäckning. Behöver
man se kodtäckningen krävdes några rader yaml men inte allt för många. Konfiguration är ju trots allt något
man - med vissa undantag - bara gör en gång. Konfigurationen för CircleCI förstod jag mig inte på alls och
dokumentationen kändes inte alls välkomnande, därför är det inget jag skulle rekommendera då Travis gjorde
jobbet betydligt smidigare. Det är dock så klart min upplevelse och det kan mycket väl ha gått betydligt
smidigare för andra. Jag vet faktiskt inte om några andra tjänster så jag har inga förslag där.


Vilken kodkvalitet säger verktygen i din CI-kedja att du har, håller du med?
----------------------------------------------------------------------------

Scrutinizer säger 9.49 vilket jag tycker låter rätt bra. Den tipsade om några överblivna use-statements
som jag lätt kunde rätta till. Innan dess låg jag närmare 9 med fler issues. En stor del av felen den
påpekar har med `$this` i config-filerna att göra, vilket jag håller med om till viss del. Det handlar
väl mest om att PHP löser `$this` med lite "magi" men att Scrutinizer inte kan veta det då den inte vet
i vilken kontext funktionerna kommer köras. (Känns som en smidig men lite otydlig feature).

Sedan har jag även vissa fall i `CurlWrapper` där curl-funktioner kan returnera en boolean om det går fel.
De fallen hanterar jag inte och jag fixar inte det nu då det egentligen skulle kräva mer omfattande
felhantering med exceptions och sådant även längre upp i lagrena. Jag hade några fler fel med gammal oanvänd
kod och oanvända parametrar i mock-klasser som jag tog bort resp. ignorerade.


Gjorde du några förbättringar på din modul i detta kmom, isåfall vad?
---------------------------------------------------------------------

Som jag skrev tidigare så gjorde jag om testmiljön från grunden och såg till så att alla Anax-klasser mockas
i mina kontrollers. Annars vad gäller modulens funktionalitet har jag inte gjort någon ändring.


Vilket ramverk undersökte du och hur hanterar det ramverket sin CI-kedja, vilka verktyg används?
------------------------------------------------------------------------------------------------

Laravel använder Travis i alla fall. Däremot hittar jag inget tecken på Scrutinizer eller liknande.
Vissa av Laravels sub-moduler använder också Travis. StyleCI - som visst är en style-fixare - hittar
jag även en config för. Symfony har en config-fil för Travis i sitt repo men visar inte upp några badges
alls. De har även en config-fil för AppVeyor vilket visar sig vara ett annat CI-verktyg. Kikar man i
lite GitHub-repon för både Yii och Phalcon så hittar man config-filer för Travis lite här och där. Det
verkar vara ett väldigt populärt verktyg.

I de ramverken jag letade igenom har jag inte hittat någon antydan till Scrutinizer eller liknande.
Laravel verkar vara närmst med StyleCI dock. Det verkar däremot inte testa koden på samma sätt som
Scrutinizer gör utan det fixar bara code style-problem.


Fann du någon nivå på kodtäckning och kodkvalitet för ramverket och dess moduler?
---------------------------------------------------------------------------------

Nej, som sagt hittade jag inga spår efter Scrutinizer eller liknande tjänst i något av ramverkens
GitHub-repon.


Vilken är din TIL för detta kmom?
---------------------------------

Jag kommer faktiskt inte på någon särskild grej så, jag har nog lärt mig lite nytt trots att jag använt
både Travis och Scrutinizer tidigare. Svårt att komma på en grej bara så jag får fundera vidare på den
till nästa gång.
