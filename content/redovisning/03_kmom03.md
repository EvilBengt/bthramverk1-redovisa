---
---
Redovisning kmom03
=========================


Hur känns det att jobba med begreppen kring $di?
------------------------------------------------

Väldigt smidigt faktiskt. Jag är bekant med begreppet dependency injection sedan tidigare men har aldrig implementerat
det men en container. De enorma problem jag stött på i tidigare egna projekt där jag försökt använda di genom endast
construktor injection känns inte som några problem längre med container. Jag har än så länge hållit mig till att endast
använda $di i mina controllers då jag inte vet riktigt hur långt man vill gå med det. Om jag bygger en modell-klass som
beror på några tjänster i $di så kopplar jag ju till interfacet för $di, samtidigt som jag "litar på" att de tjänsterna
jag vill ha finns och heter det de ska. Jag har hört talas om di-containers i statiskt typade språk så som C#, men jag
vet inte hur det skulle gå till utan type-checking. I PHP kan vi ju "lita på" att det objektet vi får är av rätt typ,
men i C# måste vi ju veta det utan tvekan. Kanske är något jag får kika vidare på lite.
(Efter att ha funderat o kikat kom jag fram till att generics verkar vara lösningen. Spännande!)


Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.
------------------------------------------------------------------------------------------------------------------------------------------------------------------------------

Dependency injection kan tänkas som en delmängd av inversion of control. Ett objekts beroenden ges till objektet istället
för att objektet skapar sina egna beroenden, eller ber om dem. Objektet har ingen aning om var beroendet kommer ifrån,
hur det skapades eller dess konkreta implementation. Detta leder till enkel, uppdelad och lätt-testad kod.

En service locator är en tjänst som "håller i" alla tänkbara tjänster och där objekt kan hämta eller be om tjänster.
I vårat fall kan $di tänkas som en service locator då man ber om tjänster från den. Service locator betraktas av vissa
som ett anti-pattern då objekten som ber om tjänsterna inte får dem injectade utan de hämtar dem själva. Att inte gå
längre än kontroller-klasserna med $di som jag tänkt hitils verkar vara aningen "bättre" då i alla fall modell-lagret
följer dependency injection. Ett alternativ till service locator är en di-container, som mer eller mindre är samma sak,
bortsätt från att objekten själva inte använder den, utan någon central del av systemet hämtar tjänster från den och
injectar till objekten.

Med lazy loading menas att en tjänst, på ett eller annat sätt, inte laddas förens den behövs. Service locator löser detta
smidigt genom att helt enkelt vänta med instantiering tills någon ber om tjänsten. I en di-container skulle man kunna
implementera lazy loading med en virtual proxy eller eventuellt en value holder. Virtual proxy har i detta fallet den
fördelen att den beter sig precis som det önskade objektet, därav "proxy". DI-containern kan då injecta proxyn till objektet
utan att objektet behöver veta att tjänsten lazy-laddas. Definitivt något spännande som jag vill testa någon gång.

* [Service locator på Wikipedia](https://en.wikipedia.org/wiki/Service_locator_pattern)
* [Service locator vs Dependency injection](https://stackoverflow.com/questions/1557781/whats-the-difference-between-the-dependency-injection-and-service-locator-patte)
* [DI container vs Service locator](https://coderwall.com/p/gj4bra/dependency-injection-container-dic-vs-service-locator-sl)
* [Lazy loading på Wikipedia](https://en.wikipedia.org/wiki/Lazy_loading)


Berätta hur andra ramverk (minst 1) använder sig av koncept som liknar $di. Liknar det “vårt” sätt?
---------------------------------------------------------------------------------------------------

Jag kikade lite på hur Laravel löser di och sådant. Det verkar skilja sig en del mot Anax, med vissa funktioner som
verkligen ser spännande ut. En liten skillnad verkar vara att det inte använder config-filer på samma sätt som Anax,
från vad jag kom fram till i alla fall. Istället för att deklarera tjänster som i Anax, verkar det som man i huvudsak
kör metoder direkt på containern, så som Anax's `setShared()`. Det kan nog vara ett litet minus, om det inte är så att
uppbyggnaden för config-filerna är sådan i Laravel. Shared services kallas singletons, vilket blev ett litet "aha" från
min sida. Många pratar om singleton-pattern som ett anti-pattern, men det kanske är mest för att implementationerna ofta
innebär statiska klasser som man inte tycker om. I detta fallet är det ju knappast något dåligt.

Sedan såg jag att man även kan "binda" primitiva värden så som integers i containern. Integers kanske är ett lite dåligt
exempel men arrayer skulle kanske kännas lite mer rimligt. Jag tycker dock inte att det känns som något man vill använda
i stor skala. Då passar nog config-filer eller kanske till och med klasser med konfiguration bättre. Något som verkade
lite spännande var "contextual bindings". Man kan alltså specificera olika konkreta implementationer för samma interface,
beroende på vilken klass som ber om det. Smidigt på något sätt, men samtidigt lite lustigt. Om klasserna nu inte kan
använda samma konkreta implementation, borde de verkligen bero på samma interface då? Det fanns lite exempel som visade
på hur man skulle kunna ge olika implementationer som till exempel pratar med olika filsystem, vilket kanske känns som en
vettig lösning. Det var kanske inte helt fel i alla fall.

Sedan var det det med automatisk injection där man "bindar" ett faktiskt interface - och inte bara ett namn - till en
implementation. Laravel har tydligen lite automagi som automagiskt injectar rätt dependency till klasser som type-hintar
för ett visst interface i konstruktorn. Det stod att det var den metoden som användes mest, istället för att be om tjänster
med ett namn. Då känns det ju mer som en di-container än en service locator, vilket inte är helt fel.


Berätta lite om hur du löste uppgiften, till exempel vilka klasser du gjorde, om du gjorde refactoring på äldre klasser och vad du valde att lägga i $di.
---------------------------------------------------------------------------------------------------------------------------------------------------------

Det hade varit rätt nice att återanvända klasser från tidigare namespaces, det är ju lite det som är grejen med det här.
Jag märkte dock att mina tidigare klasser var alldeles för specifika så det blev att jag kopierade över allt till det nya
namespacet och skrev om klasserna lite för att passa bättre till detta kmom:et och även bli lite mer generella.

Jag skapade som vanligt en kontroller för sidan (`PageController`) och en för API:et (`JsonController`) där API-kontrollern
ärver av sidkontrollern för att kunna återanvända all icke presentations-specifik logik (vilket kanske var lite väl mycket
för en kontroller men jag kom inte fram till något logiskt sätt att bryta ut det). Jag har även hört att "inheritance is not
for code re-use", vilket jag kan hålla med om. I detta fallet låtsades jag däremot inte om det då copy-paste till
API-kontrollern hade varit mycket värre.

Modell-lagret ser ut som följande:

<pre>
* Weather
    Gör om koordinater eller en IP-adress till väder.

    * IpLocator (från tidigare)
        Gör om IP-adress till koordinater.

        * CurlWrapper (från tidigare)
            Wrapper-klass för vanliga curl-requests.

    * MapGenerator
        Gör om koordinater till en OpenStreetMap-länk.

    * MultiCurl : MultiCurlInterface
        Wrapper-klass för curl_multi-requests.
        Tanken var att allt skulle abstraheras till interfaces så som denna
        men tiden räckte inte till.
</pre>

För att spara på requests till väder-API:et gjorde jag en enkel `ExampleWeather`-klass som använder hårdkodad data från
en tidigare request. Även denna ligger i $di då den inte bara används vid testning, utan som en backup ifall API-requestsen
tagit slut. 31 requests per gång tar slut på 1000/dag fortare än jag trodde från början.

Jag valde att lägga hela modell-lagret i $di. Jag använder $di så långt som in i kontroller-klasserna, men inte längre. Resten
av modell-klassernas beroenden injectas från kontrollern. Tidigare skickade jag in allt från `Configuration->load()` till
klassen som behövde det och sorterade det på plats. Det medför dock att klassen beror på det sättet som
`Anax\Configuration\Configuration` returnerar konfigurationen. Då det endast är i form av ett associativt array och inte följer
något interface kändes det lite sådär, så nu görs det jobbet i callback-funktionen i di-config-filen istället.


Har du någon reflektion kring hur det är att jobba med externa tjänster (ip-validering, kartor, väder)?
------------------------------------------------------------------------------------------------------

Ibland kan det vara väldigt frustrerande om tjänsten man vill använda har mängder av sett att användas men ändå inget som passar.
Ipstack och DarkSky var ganska straight-forward. Värre var det dock med OpenStreetMap. Jag tänkte att det skulle räcka med en länk
med koordinater i en iframe till detta men det visade sig vara lättare sagt än gjort. Dokumentationen var minst sagt halvtaskig
och efter ett väldigt långt sökande hittade jag ett exempel med en iframe.

Problemet med den länken var dock att det inte räckte med koordinater för den platsen man ville visa, och en zoom-nivå. Man var
tvungen att ge den koordinater för övre vänstra och nedre högra hörnen på vyn man vill visa. Då koordinater och zoom är så länken
till deras vanliga karta ser ut, förstår jag inte riktigt hur de tänkte här. Den vanliga kartan gick tyvärr inte att visa i en
iframe (jag tror man kan begränsa det på något sätt). Lösningen blev att, utifrån koordinaterna för den relevanta platsen plocka
ut två ungefärliga hörn med lite hårdkodade värden.


Vilken är din TIL för detta kmom?
---------------------------------

Skillnaden mellan Dependency injection container och Service locator. Jag har hört båda begreppen tidigare och känt att jag förstått
DiC hyffsat. Nu visade det sig dock att jag blandat ihop de två tidigare.
