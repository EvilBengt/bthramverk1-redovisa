---
---
Redovisning kmom01
==================


Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.
--------------------------------------------------------------------------------------------------------------------------------------------------------------

En hel del kände jag igen men det var även såklart en hel del nytt för mig.
Dependency Injection, containers och SOLID har jag spenderat många timmar
på YouTube med (dock färre i praktiken) så jag känner definitivt igen mig
där. Jag har försökt implementera så mycket sådant som jag kan innan men
det blev för mycket på en gång för att jag skulle kunna färdigställa projektet.

Composer har vi använt lite hittills så jag vet i alla fall vad det är för
något och att det kan jämföras med npm, pip (tror jag) och NuGet. PEAR har
jag sett innan men aldrig vetat riktigt vad det var för något.

När jag läste om mysql och mysqli kände jag igen mig från
Webbserverprogrammeringskurserna jag gick för 1½ år sedan. Jag kände igen att
mysql är en äldre version (typ?) av mysqli, men jag har aldrig använt det.
Vi började däremot med mysqli i de kurserna innan vi gick över till PDO.
PDO har vi ju även använt i oophp och denna kursen så det är inga problem.
Abstraktionslager för databaser (mer än PDO) är däremot inget jag använt men även
det har jag hört talas om.

"Compiled templates" har jag inte ens stött på innan så det är helt nytt för mig.
Konceptet med arv och så att man kan återanvände mallar på ett smidigt sätt låter
ju inte helt fel. Dock vet jag inte hur stora projekt det krävs innan det är värt
det och man faktiskt tjänar på det.

Errors istället för Exceptions i PHP är jag rätt bekant med. Jag har nog inget emot
dem i mindre projekt då jag inte använder exceptions särskilt flitigt i andra
sammanhang. I lite större projekt (betoning på *lite*) har jag dock märkt att
blandningen av exceptions och errors i PHP kan bli rätt irriterande. Jag vet inte
om det kanske går att göra bättre men jag hittade någon kod nånstans ifrån för att
göra om alla errors till exceptions. Vad jag minns så fungerade det inte till
100% så vissa errors var trillade igenom och stacktraces blev lite mer svårläsliga
än vanligt då errors och varningar gick igenom någon extra funktion. Efter vad jag
läste på PHP The Right Way verkar det däremot som det inte behöver vara så krångligt.

BCrypt har jag för mig att jag använder i mitt Lantbruks-dokumentations-API om jag
inte minns helt fel. Jag har även för mig att jag sökte rätt länge på vad som var
best-practice vad gäller lösenord och så. Vissa sade nog att man skulle använda
inbyggda funktioner i MySQL istället för PHP och tvärtom.

Enhetstestning och TDD introducerades jag till när jag läste Systemutveckling .NET
för ganska precis två år sedan (svårt att säga om det känns som igår eller en
evighet sedan). Jag gillade konceptet med enhetstestning från början om jag inte
minns fel, och har försökt tvinga mig själv till det i egna projekt, dock utan
resultat. Det är verkligen svårt att motivera sig till att enhetstesta kod i små
isolerade projekt.

TDD tror jag att jag testade typ någon kväll någon gång för länge sedan på eget
projekt innan jag sade "nope" och aldrig rörde det igen. Konceptet känns utan tvekan
effektivt, men bara om man kan motivera programmerare till att skriva tester på
småsaker som kanske "at the time" känns löjliga...
BDD har jag däremot inte rört och kan knappt säga att jag har koll på, så det är
kanske något värt att lära sig eller i alla fall kika på.

PaaS känner jag igen sedan sista kursen jag läste på Systemutveckling .NET. Konceptet
är ju rätt vanligt, med till exempel Apache och MySQL förinstallerat och allt
konfigurerat, typ One.com. Virtuella servrar är väl det vi använt på DigitalOcean
i jsramverk-kursen så det greppar jag nog. Typ mer IaaS skulle jag tro...
Annars vad gäller deployment och sådant är jag ganska hopplös, DigitalOcean droplets
klarar jag mig med men det är inget jag är helt hundra på alltid. Kanske beror mer
på liten vana vid och förståelse för varför konfigurationsfiler till ett och samma
program måste vara utspridda över alla tänkbara mappar med förkortade namn i Linux...
Om jag någonsin får för mig att bygga, eller i alla fall designa ett operativsystem
ska det vara extremt simpelt och uppdelat (finns säkert många anledningar till varför
det inte är så nu dock...).

Docker kan jag ju grunderna av i alla fall sedan vlinux-kursen, men jag har dock aldrig
använt PHP där då jag satsade mer på Node/Express och Python/Flask i den kursen. Det
borde väl inte vara så extremt svårt dock, bara man inte behöver rota allt för mycket
i .htaccess och Apache-konfiguration (inte för att jag är mycket bättre kompis med
nginx-konfigurationen men ändå).

På tal om hallonsylt; Object-caching lät rätt intressant. Jag har länge förundrats över
hur det kan vara rimligt att instansiera mer eller mindre hela ramverkets och sidans
struktur för varje request, istället för att ha den i minne som jag tror till exempel
Express och Flask gör (inte 100% säker dock). Jag är inte helt med på vad som menas
med object-caching i detta fallet dock. Om det cachas till minne låter det inte helt
fel, men om state bara cachas till fil låter det bara nästan lika nice, men säkert endå
mer effektivt än att börja om från början varje gång.

Det sista var väl PHPDock. Det ska sägas att jag inte är något jätte-fan av kommentarer
och sådant, men dokumentation är ju knappast fel. Inline-kommentarer mellan varje rad
är dock inte riktigt min grej dock. Vissa säger att det, även i väldigt bra och tydlig
kod, kan underlätta för läsaren med ren engelska. Jag tycker dock oftast att det blir
i vägen och gör funktioner och klasser längre och mindre överskådliga. Enkel kod tycker
jag i många fall kan vara lättare att förstå då man inte behöver gissa exakt vad
kommentarerna gör utan kan kolla på koden och minst lika snabbt se exakt vad som händer,
med vissa undantag så klart.


Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?
-------------------------------------------------------------------------------------------------------------------------------------------------------

Jag valde att kolla runt lite på olika sidor för att kunna plocka ut något slags
mellanting. Alla fyra artiklar var ense om Laravel på en förstaplats medan andra
och tredje plats skilde sig lite åt.
[Raygun](https://raygun.com/blog/top-php-frameworks/) och
[Hackernoon](https://hackernoon.com/top-8-php-frameworks-in-2019-b6be163605c8)
hade Codeigniter och Symfony med på andra och tredje plats medan
[DZone](https://dzone.com/articles/best-php-frameworks-2019) och
[The App Solutions](https://theappsolutions.com/blog/reviews/top-4-php-frameworks-2019/)
lyfte Symfony till en andra plats och ersatte Codeigniter med Zend framework på tredje
plats. Laravel, Codeigniter, Symfony och Zend verkar i alla fall vara de mest populära som
det ser ut nu.

Motiveringarna skiljer sig åt en aning från artikel till artikel men att Laravel är
snabbt, enkelt och säkert verkar många vara överrens om. Sedan skriver de samtidigt
att Codeigniter ligger på andra plats för att det är snabbt, så det verkar vara rätt
svårt att motivera varför just *ett* ramverk ska få förstaplatsen. Det är ju dock ingen
överraskning då allt knappast är mätbart och mycket baseras på åsikter och vanor. Allt
beror ju på vad man är ute efter, alla ramverk är ju inte bäst till alla ändamål.


Berätta om din syn/erfarenhet generellt kring communities och specifikt communities inom opensource och programmeringsdomänen.
------------------------------------------------------------------------------------------------------------------------------

Bortsett från StackOverflow har jag ingen direkt inblandning i någon community eller
någon direkt erfarenhet av hur det är. Det man hör om olika communities är ofta hur
välkomnande eller ej de är, vilket såklart är rätt viktigt. Jag har för mig att någon
sagt att till exempel Haskell-communityn inte är särskilt välkomnande och att man
ofta förväntas kunna en massa fp-specifika begrepp redan från början. Mycket av sådant
kan ju lika väl vara att erfarna programmerare har glömt hur det var innan man kunde
det man kan nu, som att man mött fel personer från början och fått ett negativt första
intryck.

Jag har själv inte heller någon direkt erfarenhet av opensource-communities varken från
insidan eller på väg in. Det jag har sett och de resultat som finns imponerar mig dock en
hel del. Att programmerare har gått från introverta datanördar (stämmer nog en hel del
fortfarande) till stora communities med folk som frivilligt samarbetar på projekt som ingen
tjänar pengar på är minst sagt en positiv utveckling.

Bortsett från flame-wars och allmänt "mitt språk - och därmed jag - är bättre än dig
för att det är svårare att lära sig" så spelar nog communities en väldigt stor roll
i utvecklingen. Både kring enskilda ramverk eller projekt, men även hela språk och
paradigmer. Vad jag förstått var det aldrig Rasmus Lerdorfs plan att göra PHP till ett
*riktigt* programmeringsspråk, utan det skulle bara vara en templating engine mer eller
mindre. Det låter som att communityn har spelat en rätt stor roll i utvecklingen i detta
fallet då PHP i dagsläget är rätt mycket mer än en templating engine.


Vad tror du om begreppet “en ramverkslös värld” som framfördes i videon?
------------------------------------------------------------------------

Vad gäller till exempel front-end Javascript-världen är vi ju nästan redan där om man ska
definiera ramverk så som jag minns att det gjordes i videon. Man pratar ofta om React,
Angular och Vue som "ramverk", när React i alla fall (det som jag har erfarenhet av) inte
ens kommer i närheten av den tydligt definierade strukturen som till exempel Anax.
Angular och Vue vet jag inte, dock låter det som att Angular är rätt omfattande och kanske
lite mer strukturerat.

Jag har kanske inte jätte mycket emot ramverks-idén, när man väl sätter sig in i det. Det
jag inte gillar så mycket är dock hur utspritt (men ändå strukturerat så klart) allt blir.
Att lägga till en sida med funktionalitet i Anax innebär rätt många steg. Först en
kontroller-klass som sedan ska mappas i router-konfigurationen. Sedan ska den kontrollern
kanske ha en eller flera modell-klasser bakom sig (det är ingen nackdel dock). Sist ska
man bygga ett antal vyer som kontrollern kan använda sig av. Med React bygger man kanske
en fil för vy och presentations- och interaktions-logik och sedan kanske en modell-modul
för non-UI beräkningar.

Slutsatsen är nog att jag inte skulle klaga allt för högt om man gick ifrån ramverk mer
och mer, men helt är nog att ta i. Större projekt behöver en tydlig, testad struktur och
där lämpar sig nog ramverk mer än "lättare" alternativ.

Hur gick det att komma igång med din redovisa-sida?
---------------------------------------------------

Det blev lite uppfriskning sedan oophp-kursen, minst sagt. Jag känner igen mig i det mesta
och jag lyckades till och med få in ett tema från design-kursen i ettan. Det känns så klart
lite ovant att komma från React till ett full fledged ramverk och jag har fått leta runt en
hel del för att hitta vissa saker.


Några funderingar kring arbetet med din kontroller?
---------------------------------------------------

Jag vet inte om tanken var att man skulle köra all valideringslogik i kontroller-klasserna
men jag valde att bryta ut det till en bakomliggande modell. Både kontrollern för sidan
och kontrollern för API:et använder ju exakt samma logik så det kändes rätt självklart att
bryta ut den. Sedan var jag inte helt säker på hur jag skulle göra med instruktionssidan
till API:et. Först tänkte jag lägga instruktionerna på en action i API-kontrollern men med
demo-funktionerna och formulär och allt tyckte jag det passade bättre på sid-kontrollern.
I en egen aktion såklart, och egen länk i navbaren under *IP*.


Vilken är din TIL för detta kmom?
---------------------------------

När jag läste PHP The Right Way blev jag påmind och positivt överraskad att first-class
functions är en grej i PHP. Jag har lärt mig att älska det i språk som JavaScript och F#.
När jag tänkte efter kom jag på att vi faktiskt använde det i oophp-kursen i
route-hanterarna på samma sätt som i Express. Jag undrar dock hur ofta en sådan funktion
används i "ordentlig" objekt-orienterad kod där strategy-pattern ganska lätt skulle kunna
ersättas av first-class functions. Jag har nog aldrig hört talas om någon som skriver
fp-kod i PHP, men det kanske inte är helt fel. Man får dock lösa currying själv om man vill
ha det...
