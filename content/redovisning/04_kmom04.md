---
---
Redovisning kmom04
=========================


Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?
------------------------------------------------------------------------------------------------------------------------------------------------

Min tanke från början var som vanligt att det skulle gå rätt så smidigt. När jag senare kom på att en stor
del av ramverket behövdes bara för att kunna köra testerna visade det sig att det inte skulle bli riktigt så
smidigt som jag hade tänkt. Hade jag gjort ett lite bättre jobb i tidigare kursmoment med att mocka precis allt
som kontrollerna använder så hade det nog varit bra mycket smidigare. Nu fick jag som sagt plocka med stora
delar av ramverket så som `Page`, `View` och `Url` som inte hade behövts i så fall. Jag hade så klart kunnat
utgå från en komplett anax-installation för att slippa klippa och klistra, men jag gillar inte riktigt idén att
ha med stora mängder kod som enbart används vid testning. Att även behöva fiska ut de till modulen relevanta
delarna när man ska installera och använda modulen känns inte heller optimalt. Hade jag gjort det igen hade jag
definitivt gett mig på att mocka precis allt så varken ramverkets klasser, struktur eller konfiguration behövs
för att testa.


Gick det bra att publicera på Packagist och ta emot uppdateringar från GitHub?
------------------------------------------------------------------------------

Det gick hur smidigt som helst. När jag väl hade en fungerande bas på GitHub länkade jag till det repot från
Packagist, och det bara fungerade. Precis så som de ska vara! Jag gjorde visserligen bara några mycket små
ändringar efter det så jag behövde aldrig märka av något krångel med synkningen mellan GitHub och Packagist.


Fungerade det smidigt att åter installera modulen i din redovisa-sida med composer, kunde du följa din egen installationsmanual?
--------------------------------------------------------------------------------------------------------------------------------

Efter ett par misslyckade försök med fel rsync-kommandon gick det smidigt. Så fort installationen var över kunde
jag testa sidan och allt fungerade precis som innan. Jag lade även med en liten sample-fil för hur navbar-konfigurationen
kan se ut. Denna hade jag dock kvar i ramverket sedan innan, men annars hade det bara varit att kopiera in den,
fixa config-filen och köra.


Hur väl lyckas du enhetstesta din modul och hur mycket kodtäckning fick du med?
-------------------------------------------------------------------------------

88.62% ligger den på, 148 av 167 rader. Det som inte är testat är min wrapper för curl_multi för att inte göra några
riktiga requests under testning, och några rader i sidkontrollern. Även om man räknar bort de fem raderna från
den vanliga curl-wrappern som inte testas men ändå körs (missade att mocka den någonstans) tycker jag det är ett rätt
bra resultat. Att ge mig på och testa CurlWrapper och MultiCurl mot en mock-server hade kanske inte varit helt fel
men det är inget jag känner att jag kan lägga tid på nu. Det handlar trots allt bara om totalt 20 rader kod.
Något som hade kunnat förbättras är däremot som jag sa, mockningen för de ramverkstjänster som kontrollerna använder.
Hade den funnits där hade nog inte ramverket behövt vara med alls, vilket hade dragit ner på storleken betydligt.
Kontroller-testerna hade då även blivit lite mer korrekta *enhets*-tester och inte *integrations*-tester som de nästan
liknar nu.


Några reflektioner över skillnaden med och utan modul?
------------------------------------------------------

Redovisa-repot ser så klart precis likadant ut som innan bortsätt från en rad i composer.json så där märker jag ingen
skillnad. Att vidareutveckla modulen kan ju bli lite krångligare då man måste gå en liten omväg via GitHub och så.
Annars tycker jag det gör det lite tydligare att koden är modulär, och det är ju bra. Att man tvingas till att dela
upp sin kod på det sättet och att små ändringar tar längre tid gör kanske att man är lite mer noggrann och tänker
sig för mer.


Vilket ramverk undersökte du och hur hanterar det ramverket paketering, moduler och versionshantering?
------------------------------------------------------------------------------------------------------

Jag fortsatte med att kika på Laravel. Bland det första jag märkte när jag kikade igenom både dokumentation och
GitHub-repo var att det inte verkar vara alls så uppdelat som Anax är. Anax är uppdelat i många olika separata moduler
vilket jag kan tänka mig underlättar en hel del vid till exempel testning. Laravel är däremot mer eller mindre ett
stort repo med kod. Huruvida det i detta fallet är en nackdel vet jag inte säkert. Så som jag förstår så kan man inte
plocka helt fritt från Anax's moduler, utan man installerar det mesta. I Laravel verkar man i alla fall inte ha något
val vad gäller det.

När man däremot kollar på hur man som användare kan bygga ut ramverket med egna och/eller andras moduler verkar det
finnas bra stöd för det. Man använder något de kallar "Service Providers" för att koppla moduler (packages) till
ramverket via deras implementation av di. Det var något jag inte kom fram till i föregående kursmomentet. I anax läggs
di-tjänster till via config-filer, medan i Laravel verkar man använda klasser som implementerar ett särskilt interface
/ ärver av en särskild basklass. Fördelen med det systemet kan jag tänka mig vara att det blir lite mer strikt vad
gäller hur en "Service Locator" får se ut. Ett associativt array i en konfigurationsfil kan ju se ut hur som helst och
det finns inget sätt att begränsa den med interfaces eller liknande.

Laravels system med "Service Providers" verkar också ha ett mycket större ansvarsområde än bara di-konfiguration. De
kan köra metoder för att lägga till konfigurations-filer, route-konfiguration och allt möjligt. Även vyer registreras
på detta sättet. Jag kan tänka mig att det kan ge både en hel del flexibilitet men även smidigare installationer då det
inte verkar som man behöver flytta så värst mycket filer själv/med scripts, eller kanske inte ens några alls.


Vilken är din TIL för detta kmom?
---------------------------------

Jag har nog inget särskilt som jag tänkt på inför TIL men det faktum att det - bortsätt från testande i ramverksmiljö -
var smidigare med paket och sådant än jag hade trot. Inte så skoj kanske men alltid nått.
