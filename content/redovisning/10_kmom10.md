---
---
Redovisning kmom10
=========================


Krav 1, 2, 3: Grunden
---------------------

Som databas valde jag MySQL/MariaDB. Detta för att dess tillämpade foreign-keys underlättar en
hel del när det gäller att hålla databasen "consistent".

Till en början testade jag med Active Records för modellen. Jag märkte dock ganska snabbt att de
i detta fallet mer var i vägen än gjorde nytta. Därför valde jag en lite enklare mer klassisk
design med väldigt simpla modell-klasser och större klasser som agerar mellanhand mellan kontroller
och databas. Detta har dock i sin tur lett till lite klumpig kod i vissa fall då mellan-klasserna
har lite för många ansvarsområden.

Mot slutet kom jag på en bättre lösning som en variant på den nuvarande. Dock valde jag att inte
implementera den då jag redan hade kommit så långt med det andra. Idén jag har lutar lite mer mot
active record där mer ansvar läggs på modell-klasserna. En modell skulle mer eller mindre spegla
en rad från den motsvarande tabellen i databasen. Den skulle däremot kunna "resolve:a" foreign keys
och själv hämta mer data från andra tabeller om man vill. Denna lösningen hade nog underlättat en
del i utvecklingen och även sparat på antalet databas-förfrågningar. Men jag ansåg att det inte var
värt det så sent i arbetet.

För att kunna centralisera kommentarerna i database använder jag en mellan-tabell `comment_containers`
som sedan `questions` och `answers` refererar till. Alternativet hade varit att ha två separata men
nästan identiska tabeller för kommentarer.

För att sortera efter de mest aktiva användarna och liknande valde jag att helt enkelt hålla
räkningen på antal poäng i databasen. Poängen mappar inte direkt till aktivitet men jag ansåg att det
var mer relevant då jag även implementerat de extrakraven. Ett alternativ hade varit att varje gång
räkna fram antal poäng efter antal frågor, svar och kommentarer. Detta hade dock krävt en hel del
räknande varje gång en användares poäng ska visas.


Krav 4: Frågor (optionellt)
---------------------------

Jag valde att tillåta flera accepterade svar per fråga. Om jag inte minns fel, tillåter motsvarande
funktion i StackOverflow endast ett accepterat svar. Detta hade då kunnat lagras som en referens i
`questions`-tabellen. Tanken med flera accepterade svar är dock att det känns onödigt att begränsa
användarna för mycket. Med samma filosofi tillåter jag även samma användare att rösta flera gånger
på samma fråga/svar/kommentar. Detta medför såklart en enorm risk för spam, men det underlättar
demonstrering av systemet.

Funktionalitet så som rösting och kommentarer är till viss del utplockade till helt egna
kontroller-klasser. `QuestionController` är annars den som koordinerar visning av frågor, svar och
kommentarer, men när det kommer till att lägga en röst eller skapa en kommentar valde jag att bryta
ut det till egna kontrollers. De kontrollerna har även andra relaterade funktioner. Anledningen är
att `QuestionController` började bli ganska omfattande.


Krav 5: Användare (optionellt)
------------------------------

Jag valde att ge poäng efter följande:

* Användare skapar en fråga, ett svar eller en kommentar.
* Användares fråga, svar eller kommentar röstas upp eller ner.

Ryktet (reputation) sparas sedan i `users`-tabellen och behöver därför, som tidigare nämnt, inte
räknas ut på nytt varje gång. Till en början använde jag triggers i databasen för att se till att
absolut ingen poängsättning missades. Senare upptäckte jag dock att triggers inte var tillåtna
i databasen på studentservern så jag fick flytta den logiken till PHP. Triggers hade gjort det hela
säkrare mot eventuella buggar i systemet men det fungerar bra som det är nu med.

Översikten på användar-sidan är relativt enkel då jag inte sparar datum och detaljer för riktigt
alla händelser i systemet. Antal röstningar gjorda av en användare är till exempel endast ett värde
i `users`-tabellen som ändras efter hand. Varje enskild röst knyts inte till sin "röstare". Ställda,
besvarade och kommenterade frågor listas enkelt utan någon slags "preview" eller liknande då det
lätt hade blivit "för mycket information". Då enskilda svar inte har någon titel eller något (för
användaren) unikt namn, visas kommentarer på svar här som en länk till den associerade frågan.


Allmänt om projektet
--------------------

Det här var ett projekt som jag verkligen såg fram emot. Av andra anledningar kom jag inte igång med
det förrens väldigt sent i kursen. Tiden efter dess har också gått åt till annat. Projektet i sig
tycker jag var väldigt intressant då man fick använda väldigt mycket av det man lärt sig i kursen
men inte till exempel inte tvingades till att använda Active Record och sådant. Målet var tydligt och
lockande och att man kan dra tydliga paralleller till StackOverflow (om man väljer den riktningen)
gör att man vill utmana sig själv lite för att komma lite närmare hur den sidan ser ut. Ett riktigt
roligt och givande projekt helt enkelt.

Som jag nämnt tidigare hade jag lite problem med att jag inte kunde använda mig av mina triggers som
jag skrivit. Då detta dock inte strikt är en databaskurs gör det väl inte så mycket. Annars har det
flytit på riktigt bra när jag väl jobbat med projektet. Hade jag gett mig några dagar till / kommit
på det tidigare hade jag till och med kunna implementera min Active Record liknande lösning, men så
blev det inte.


Allmänt och kursen
------------------

Då jag skriver detta ett halvår efter att jag gick kursen kommer jag inte ihåg i detalj vad vi gjorde
och hur det var. Jag kommer dock ihåg att jag tyckte om den mer än jag förväntade mig då jag vanligtvis
inte gillar PHP och stora ramverk. Nu känner jag mig faktiskt rätt bekväm i Anax och ramverks-tänket
rent generellt så det tyder väl på att kursen gjort det den ska. De uppgifter jag kommer ihåg har varit
rätt givande och även visat lite hur andra ramverk än Anax fungerar. Lite mer hands-on på något annat
ramverk utöver Anax hade däremot inte varit helt fel. Dokumentation ger ingen jättebra känsla för hur
det faktiskt är att arbeta i ett ramverk.

Då jag fortfarande tycker att oop och designmönster är rätt intressant, och PHP börjar kännas mer
bekvämt, skulle jag nog ge rätt bra poäng till kursen. 7 eller 8 av 10 kanske, då jag inte har några
särskilda punker som jag ogillat eller så.
